# -*- mode: mandoku-view; -*-
#+TITLE: 畫史
#+DATE: 2015-08-24 23:14:15.935339
#+PROPERTY: ID KR3h0021
#+PROPERTY: BASEEDITION WYG    
#+PROPERTY: JUAN 提要
<pb:KR3h0021_WYG_000-1a>¶
欽定四庫全書　　　　　子部八¶
　提要¶
　　畫史　　　　　　　　藝術類一(書畫之屬/)¶
　　　　(臣/)等謹案畫史一卷宋米芾撰芾字元章史¶
　　　　浩兩鈔摘腴曰芾自號鹿門居士黄溍筆記¶
　　　　曰元章自署姓名米或為&KR0471;芾或為黻又稱¶
　　　　海岳外史又稱襄陽漫仕周必大平園集有¶
　　　　章友直畫蠧跋曰後題無礙居士即米元章¶
<pb:KR3h0021_WYG_000-1b>¶
　　　　盖芾性好竒故屢變其稱如是宋史本傳作¶
　　　　吳人誤也芾初以其母侍宣仁后藩邸舊恩¶
　　　　補浛光尉官至禮部員外郎知淮南軍史稱¶
　　　　其妙於翰墨繪畫自名一家尤精鑒裁此書¶
　　　　皆舉其生平所見名畫品題真偽或間及裝¶
　　　　禙收藏及考訂譌謬厯代賞鑑之家奉為圭¶
　　　　臬中亦有未見其畫而載者如王球所藏兩¶
　　　　漢至隋帝王像及李公麟所説王獻之畫之¶
<pb:KR3h0021_WYG_000-2a>¶
　　　　類盖芾作書史皆所親見作寳章待訪錄别¶
　　　　以目睹的聞分類編次此則已見未見相雜¶
　　　　而書其體例各異不嫌並存也¶
　　書史　　　　　　　　藝術類一(書畫之屬/)¶
　　　　(臣/)等謹案書史一巻宋米芾撰是編評論前¶
　　　　人真蹟皆以目厯者為斷故始自西晉迄於¶
　　　　五代凡印章跋尾紙絹裝禙俱詳載之中如¶
　　　　言叙帖辨為右軍書而斥栁公權之誤作子¶
<pb:KR3h0021_WYG_000-2b>¶
　　　　敬智永千文騐為鍾紹京歐陽詢書魏泰收¶
　　　　虞世南草書則又定為智永作類皆辨别精¶
　　　　㣲不爽錙黍所錄詩文亦多出於聞見之外¶
　　　　如許渾詩湘潭雲盡暮山出句此載渾手寫¶
　　　　烏絲欄墨蹟内暮山實作暮烟知今世所行¶
　　　　丁夘集本為誤楊慎作丹鉛錄嘗攘其説而¶
　　　　諱所自來是亦足資考證不但為鑒賞翰墨¶
　　　　之資也惟巻末論私印一條謂印闗吉凶厯¶
<pb:KR3h0021_WYG_000-3a>¶
　　　　引當時三省印御史臺印宣撫使印皆以篆¶
　　　　文字畫卜官之休咎考隋書經籍志有魏征¶
　　　　東將軍程申伯相印法一巻三國志注夏侯¶
　　　　尚傳末附許允相印事引相印書曰相印法¶
　　　　本出陳長文以語韋仲將印工楊利從仲將¶
　　　　受法以語許士宗(案士宗即/許允之字)利以法術占吉¶
　　　　凶十可中八九仲將又問長文從誰得法長¶
　　　　文曰本出漢世有相印相笏經又有鷹經牛¶
<pb:KR3h0021_WYG_000-3b>¶
　　　　經馬經印工宗養以法語程申伯於是有一¶
　　　　十二家相法是古原有此術然芾未必能得¶
　　　　其傳殆亦謬為附會徒為好異而已矣乾隆¶
　　　　四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
